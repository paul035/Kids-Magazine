<h2 style="text-align: center;"><span style="text-decoration: underline;">মেঘের কোলে রোদ হেসেছে</span><br /><span style="text-decoration: underline;">রবীন্দ্রনাথ ঠাকুর</span></h2>
<p style="padding-left: 30px;">মেঘের কোলে রোদ হেসেছে,<br />বাদল গেছে টুটি ।<br />আহা, হাহা, হা ।<br />আজ আমাদের ছুটি ও ভাই,<br />আজ আমাদের ছুটি ।<br />আহা, হাহা, হা ।<br />কী করি আজ ভেবে না পাই,<br />পথ হারিয়ে কোন্ বনে যাই,<br />কোন্ মাঠে যে ছুটে বেড়াই সকল ছেলে জুটি ।<br />আহা, হাহা, হা ॥১॥<br /> <br />কেয়া_পাতার নৌকো গড়ে<br />সাজিয়ে দেব ফুলে _<br />তালদিঘিতে ভাসিয়ে দেব,<br />চলবে দুলে দুলে ॥২॥<br /> <br />রাখাল ছেলের সঙ্গে ধেনু চরাব<br />আজ বাজিয়ে বেনু<br />মাখব গায়ে ফুলের রেণু চাঁপার বনে লুটি,<br />আহা, হাহা, হা ॥৩॥</p>
<p style="padding-left: 30px;">&nbsp;</p>
<p>&nbsp;</p>