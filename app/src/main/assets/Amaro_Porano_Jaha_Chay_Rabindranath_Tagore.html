<h2 style="text-align: center;"><span style="text-decoration: underline;">আমার পরান যাহা চায়</span><br /><span style="text-decoration: underline;">রবীন্দ্রনাথ ঠাকুর</span></h2>
<p style="padding-left: 30px;"><br />আমার পরান যাহা চায় তুমি তাই, তুমি তাই গো ।<br />তোমা ছাড়া আর এ জগতে মোর কেহ নাই, কিছু নাই গো ॥<br /> <br /> তুমি সুখ যদি নাহি পাও, যাও সুখের সন্ধানে যাও&ndash;<br /> <br /> আমি তোমারে পেয়েছি হৃদয়মাঝে, আর কিছু নাহি চাই গো ॥<br /> <br /> আমি তোমারি বিরহে রহিব বিলীন, তোমাতে করিব বাস&ndash;<br /> <br /> দীর্ঘ দিবস, দীর্ঘ রজনী, দীর্ঘ বরষ-মাস ।<br /> <br /> যদি আর-কারে ভালোবাস, যদি আর ফিরে নাহি আস,<br /> <br /> তবে তুমি যাহা চাও তাই যেন পাও, আমি যত দুখ পাই গো।</p>
<p style="padding-left: 30px;">&nbsp;</p>
<p>&nbsp;</p>
<p>&nbsp;</p>